<!DOCTYPE html>
<html lang="nl">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link type="text/css" rel="stylesheet" href="/css/app.css?version=1.0.0">

    <title>Liefesverklaring aan de Nederlandse taal</title>
</head>

<body class="floor">
    <header class="control-panel">
        <a href="/index.html"><img class="logo" src="/image/over-ons/logo655x267.jpg"
                alt="Logo van VZW Vrouwencentrum Sint-Niklaas"></a>
        <nav>
            <a href="/index.html">In het nieuws</a>
            <a href="/Cursussen/index.html">Cursussen</a>
            <a href="/Activiteiten/index.html">Activiteiten</a>
            <a href="/Uitstappen/index.html">Uitstappen</a>
            <a href="/Over ons/index.html">Over ons</a>
        </nav>
    </header>
    <section class="show-room">
        <nav class="command-bar-article">
        <a href="javascript:history.back()" class="icon">
            <span class="icon-arrow-left"></span>
            <span class="screen-reader-text">Back</span>
        </a>
    </nav>
    <article>
        <h1>Liefdesverklaring aan de Nederlandse Taal</h1>
        <header>
            <p>Begin dit jaar verscheen het boekje ‘Liefdesverklaring aan de Nederlandse taal’,van de ravissante
                Nederlandse met
                Roemeense wortels Mira Feticu.</p>
            <p>Het boekje wordt, zowel in Nederland als in Vlaanderen, op heel veel lof onthaald.</p>
            <p>Het Vrouwencentrum deed een oproep aan <strong>alle Waaslanders</strong>, zowel anderstalig als
                Nederlandstalig,
                met een hart voor het Nederlands, om een hoogstpersoonlijke liefdesverklaring aan de Nederlandse taal te
                schrijven.</p>
        </header>
        <p>Bekijk <a href="#ingestuurd">hier</a> de ingestuurde
            liefdesverklaringen aan de Nederlandse taal.</p>
        <p><strong>Luckas Vander Taelen</strong> maakte een Podcast en interviewde Mira Feticu: 
            <a href="https://doorbraak.be/radio/mira-feticu-nederlands-leren-was-een-wedergeboorte/" rel="noopener noreferrer nofollow" >
                ‘Nederlands leren was een wedergeboorte’</a>, Doorbraak, 13/10/2021</p>

        <figure class="aside-picture">

            <img class="zoomedOut"
                src="/image/activiteiten/10-2021/Mira%20Feticu---Liefdesverklaring%20aan%20de%20Nederlandse%20taal.jpg"
                alt="Mira Feticu - Liefdesverklaring aan de Nederlandse taal">
            <figcaption>
                Mira Feticu<br> Liefdesverklaring aan de Nederlandse taal<br> Productcode (EAN): 9789044543681<br>
                Verschijningsdatum: 11/02/2021<br> Aantal bladzijden: 215<br> Uitgeverij: De Geus<br>
            </figcaption>
        </figure>
        <p>De mooiste verklaringen en quotes, zullen we laten illustreren door <strong>Kunsthumaniora Forum Da
                Vinci</strong>.</p>
        <p>Dankzij jullie hulp kunnen we op die manier een mooie tentoonstelling samenstellen.</p>

        <blockquote>
            “De taal heeft mij een enorme vrijheid gegeven, die ik elke nieuwkomer gun. Durf te praten, wil ik tegen
            iedereen zeggen. Door de taal hoor je erbij! “
            <cite>Mira Feticu</cite>
        </blockquote>
        <figure class="picture small">
            <img src="/image/activiteiten/10-2021/Mira%20Feticu%20foto%20copyright%20Irwan%20Droog%20RV.jpg" />
            <figcaption>Mira Feticu &copy; Irwan Droog RV</figcaption>
        </figure>
        <h2 id="ingestuurd">Ingestuurde liefdesverklaringen</h2>
        <blockquote>
            <h1 class="smaller">Clara, een Brussels ketje</h1>

            <p class="smaller">Een vroege lentedag, eind februari 2019 en onze eerste kleindochter wordt
                geboren.<br>
                Het eerste kindje van onze oudste zoon, de mama is Duitstalig,<br>
                met elkaar spreken ze engels en ze wonen in Rue Maria Malibran.</p>

            <p class="smaller">Zomer, we halen de baby af in de crèche, vlakbij het Jubelpark.<br>
                Clara groeit, speelt, de eerste stapjes.<br>
                Een zonnige dag in september vorig jaar, samen bij een zomerbar.<br>
                Clara krijgt een lepeltje melkschuim van papa en ze zegt: “encore”.</p>

            <p class="smaller">15 juli dit jaar, een regendag en ik ben voor het eerst alleen met Clara op stap.<br>
                Met haar stepje van de crèche naar huis, tijd voor een koffie op Jourdan.</p>

            <p class="smaller">Prentenboeken heeft ze veel thuis, haar favoriet is het Duitste boekje over police,
                ambulance en de vuilnisdiensten, didactisch dus.</p>

            <p class="smaller">Ik geniet van mijn koffie, Clara observeert en ziet de vuilnisman aan het werk
                en zegt : “Bonjour Müll”

            <p class="smaller">Brussel is haar stad en Clara kiest een taal, bij een plas zegt ze “nat”.<cite>Marie
                    De Maesschalck</cite></p>
        </blockquote>
        <blockquote>
            <h1 class="smaller">Brussellose</h1>

            <p class="smaller">Mijn taal is ‘t huis waarin ik woon,<br>
                de huid waaruit ik nooit vervel,<br>
                het anker dat me werd geworpen.</p>

            <p class="smaller">Mijn taal is de oude kathedraal<br>
                waar ik gefluister hoor van doden,<br>
                en vergader met verlaten goden.</p>

            <p class="smaller">Mijn taal is mijn adem en bestaan,<br>
                de stroom van woorden in mijn droom<br>
                waarop ik zwalk in een lege oceaan.</p>

            <p class="smaller">Mijn taal is ‘t levende verhaal<br>
                van wat ik denk en vagelijk vermoed,<br>
                de warme schoot die mij voldoet.</p>

            <p class="smaller">Mijn taal ben ik, zonder taal<br>
                raak ik onder de voet, ik<br>
                vergeet mezelf, faal en bloed.<cite>Zeger De Meester</cite>
        </blockquote>
        <blockquote>
            <h1 class="smaller">Liefde voor het Nederlands, mijn taal</h1>
            <p class="smaller">Ik houd van proza dat aaibaar is als een kattenvacht, van boeken die je in een andere
                wereld laten verwijlen , van verzen die beelden oproepen van een schoonheid die door geen schilder
                worden geÃ«venaard.
            <p class="smaller">Ik houd van de woorden die zich vormen in mijn hoofd om gedachten en gevoelens een
                uitweg te geven en te bereiken wie luistert. Zo bouwen woorden een brug tussen mensen.
            <p class="smaller">Zo maken wij met onze taal ook een gemeenschap uit ,een natie in de wereld van
                volkeren en culturen. We rollen het Nederlands uit als een welkomstloper voor taalgenoten en
                anderstaligen. Kom erbij, al wie hier verblijft of komt wonen.
            <p class="smaller">Neem ze mee wanneer je vertrekt en elders je huis gaat bouwen .Vul het daar met de
                klanken uit Vlaanderen, met de boeken en gedichten uit het vaderland terwijl je andere talen
                verwerft en via die talen ook andere mensen en culturen leert kennen.
            <p class="smaller">Dat zal je leren hoe ze denken, voelen; hoe ze zijn en wie ze zijn .
            <p class="smaller">Taal bepaalt je identiteit als persoon, behorend tot een culturele gemeenschap, als
                Vlaming, als wereldburger, als mens.
            <p class="smaller"> Daarom heb ik ze lief.<cite>Nelly Maes</cite>
        </blockquote>

        <blockquote>
            <h1 class="smaller">Als politiek vluchteling uit het Roemenië van Ceausescu kwam ik in Vlaanderen</h1>
            <p class="smaller">We kozen voor een gemeente dicht bij de haven, maar nu wonen we in Sinaai.</p>
            <p class="smaller">Je mag in een zee van mensen geen eiland blijven. Je moet de eerste stap zetten en dat
                kan niet zonder Nederlands te leren. Ik wou werken als verpleegster en moest dus met de patiënten
                kunnen communiceren, zelfs hun dialect verstaan. Dat kostte moeite, tijd en geld!</p>
            <p class="smaller">Vooral voor mij als volwassene was het niet eenvoudig. Mijn dochtertje kon na drie
                maand het verhaal van Roodkapje vertellen en was verbaasd dat ik als mama nog naar school moest gaan
                om Nederlands te leren. Maar het duurde nog even tot ik door had wat &quot;de kat uit de boom
                kijken&quot;
                betekent!</p>
            <p class="smaller">Het Nederlands is bij uitstek een beeldende taal. Als inwoner van Transsylvanië was
                mijn moedertaal Hongaars, maar op school was het Roemeens de onderwijstaal, de tweede taal was
                Russisch en in het middelbaar leerde ik ook Duits. Die meertaligheid is me van pas gekomen om als
                tolk op te treden bij de politie en de rechtbank. Ik ken dus de meeste gevangenissen in
                Vlaanderen.</p>
            <p class="smaller">Om echt te kunnen integreren moet je zelf naar de mensen toe gaan en dan is de taal
                leren natuurlijk de eerste stap.</p>
            <p class="smaller">Intussen heeft het Nederlands voor mij geen geheimen meer. Ik houd van het
                Nederlands. Het is zelfs mijn eerste taal geworden. Als je wil, kan je bij mij Roemeens
                leren...<cite>Maria Nyika</cite></p>

        </blockquote>

        <blockquote>
            <h1 class="smaller">Ik hou van de letter K</h1>
            <p class="smaller">Mijn voornaam begint met een K. Ik hou van de harde K-klank. Alleen in het Nederlands
                kun je zeggen: ikke, ikke, ikke en de rest kan stikke. <cite>Koen Nijs</cite></p>
        </blockquote>

        <blockquote>
            <h1 class="smaller">Mijn moedertaal! Het Nederlands (Vlaams)</h1>

            <p class="smaller">Ik hou zoveel van jou. De taal die ik van jongsaf heb aangeleerd.
                Ik wou dat iedereen mij begrijpt als ik mijn moedertaal spreek!</p>

            <p class="smaller">Natuurlijk, dankzij, dat ik mijn moedertaal goed ken, kan ik gemakkelijker
                een andere taal aanleren en begrijpen.<cite>Stefan Peeters</cite></p>
        </blockquote>
        <blockquote>
            <h1 class="smaller">Verliefd</h1>
            <p class="smaller">In mijn kamer staat een oude Mechelse kast. Op de bovenste plank liggen al meer dan
                een halve eeuw twee
                stapeltjes brieven zusterlijk naast mekaar. Het ene stapeltje wordt samengehouden door een rood
                fluwelen
                lint. Het andere wordt getooid met een groene satijnen strik. Probeer niet om ze wat verder van
                mekaar
                te leggen …….. je krijgt meteen hommeles! Zij bestaan bij gratie van de mooie ode die hun brieven
                brengen aan de liefde en de overtuiging dit te doen in een prachtige Nederlandse taal. Zij eindigen
                steevast met “ik hou van jou” of “ik zie je graag”!</p>
            <p class="smaller">Op een dag krijgen zij gezelschap van een oude GSM. Zo’n mobieltje waar je nog enkel
                mee kon telefoneren
                of berichtjes verzenden. Het rode fluwelen lint is meteen geïntrigeerd bij het zien van al die
                lettertoetsen! Even proberen …… en berichtjes verschijnen op het scherm: A.U.B. ‘call me’ …. ik wil
                een
                ‘date’ met jou. Please … I love you en kan niet meer wachten. Jij bent mijn ‘darling’ zeker weten.
                Kiss
                you!</p>
            <p class="smaller">Weg ermee… met al haar krachten stoot het stapeltje brieven met het rode fluwelen
                lint de GSM van de
                plank. Stuk! Niet meer te gebruiken …. Wat dacht je GSM (lieve schat), zij begrijpt me niet? …….
                Mis…….
                Ik versta je wel, maar doe het in ’t vervolg in een mooi Nederlands, ja!<cite>Anita Thys</cite></p>
        </blockquote>
        <blockquote>
            <h1 class="smaller">Gn probleem, right?</h1>

            <p class="smaller">Of ik aan taalvervuiling doe<br>
                vroeg ooit een puritein<br>
                aan wie ik instantaan mijn liefde<br>
                (en beweegredenen) verklaarde</p>

            <p class="smaller">Sws</p>

            <p class="smaller">Want ik hou van woorden<br>
                oud en nieuw, lang of kort<br>
                afgekapt soms, zelfs ‘vuil’, zo u wil<br>
                ik vind dat net zo mooi</p>

            <p class="smaller">Divers</p>

            <p class="smaller">Dusja, hou het cool,<br>
                geef me een high five<br>
                of eerder nog een bedenkelijke blik<br>
                ik zie én schrijf je graag omdat je iets</p>

            <p class="smaller">Betekent<cite>Sofie Van Breuseghem</cite></p>

        </blockquote>
        <blockquote>
            <h1 class="smaller">Mijn liefde voor jou</h1>
            <p class="smaller">Mijn liefde voor jou<br>
                is als een brandend hart<br>
                dat in deze dagen van bittere kou<br>
                herrijst uit zijn uitdovende smart.</p>

            <p class="smaller">Een zee van vuur en vlam,<br>
                je houdt me in je ban.</p>

            <p class="smaller">In jouw voetstappen ben ik herboren<br>
                en leerde 't leven kennen als nooit tevoren.</p>

            <p class="smaller">Je woorden doen mij herleven,<br>
                de ijzel op mijn ziel heeft het begeven.</p>

            <p class="smaller">Mijn liefde voor jou<br>
                is als een open raam,<br>
                wapperende gordijnen fluisteren mij de naam<br>
                van diegene waar ik zoveel van hou.<cite>Steven Vanackere</cite></p>
        </blockquote>

        <blockquote>
            <h1 class="smaller">Een liefdesverklaring aan de Nederlandse taal</h1>
            <p class="smaller">De Nederlandse taal is de taal van mijn wieg.</p>
            <p class="smaller">Het is eerder de taal van mijn vader. Mijn moeder kwam uit ‘Komen’ maar zij zei
                altijd ‘Comines’.</p>
            <p class="smaller">Ze hield meer
                van ‘La Langue de Voltaire’ maar toch was Nederlands de voertaal thuis. Nederlands is de taal waarin
                ik
                denk, het zit in mijn hoofd en is altijd bij mij.</p>
            <p class="smaller">Het is de taal waarin ik mijn dromen, filosofieën en
                verlangens voor mezelf verwoord en waarmee ik me het best kan uitdrukken.</p>
            <p class="smaller">Hoe zou ik niet van die taal
                kunnen houden?</p>
            <p class="smaller">Mijn taal heeft sappige dialecten en kleurrijke woorden.</p>
            <p class="smaller">Al heb ik mijn waardering voor
                de Franse taal met de moedermelk binnengekregen en al hoor ik mijn kinderen en kleinkinderen zich
                overgeven aan de Engelse uitdrukkingen toch is er geen betere plaats om auditief thuis te komen dan
                bij
                het kalme ritme van de gesproken Vlaamse taal.<cite>Lieve Vandenhoven</cite></p>
        </blockquote>
        <blockquote>
            <h1 class="smaller">Liefdesverklaring aan de Nederlandse taal</h1>

            <p class="smaller">Ik kan onmogelijk uitsluitend mijn liefde verklaren aan de Nederlandse taal- ik ben
                Vlaming, maar daar
                ben ik niet fier op, want daar heb ik geen enkele verdienste aan.</p>
            <p class="smaller">Ik hou van het Nederlands en het Vlaams, zoals van alle andere talen, omdat ze
                communicatie niet
                alleen mogelijk, maar ook
                ongelooflijk boeiend maken. Je kan er zalig in kletsen met vriend(inn)en, discussieren met
                andersdenkenden,
                andere werelden verkennen in boeken, je liefde verklaren - in zoveel mogelijke talen, te beginnen
                met je
                eigen moedertaal, maar daar zeker niet mee te eindigen.</p>
            <p class="smaller">De toren van Babel is geen vloek, maar een zegen.
                Laten we met zijn allen zo polyglot mogelijk worden en onze kinderen de liefde bijbrengen- niet
                alleen voor de eigen, maar ook voor de ‚vreemde‘ talen. Want liefde is universeel, ook die voor
                talen.
                <cite>Hanna Vandercammen</cite>
            </p>


        </blockquote>
        <blockquote>
            <h1 class="smaller">Parole</h1>

            <p class="smaller">Als voedsel een taal had<br>
                dan was het<br>
                moules marinières en dorades dorées</p>

            <p class="smaller">Als kussen spreken konden<br>
                dan was het in het Italiaans:<br>
                saro il tuo contadino<br>
                e tu la terra mia</p>

            <p class="smaller">Als de wind spreken zou<br>
                dan klonk het in het Vlaams:<br>
                met gierende stem in de gutsende regen</p>

            <p class="smaller">Als Moeder Aarde woorden had<br>
                dan sprak ze Bibbulmuntaal:<br>
                Nidja Boodja. En vroeg: waar is je haardvuur?</p>

            <p class="smaller">Als vrede pleiten kon<br>
                dan klonk het in Kirundi:<br>
                Amahoro<br>
                Laat Afrika met rust</p>

            <p class="smaller">Laat trommels dreunen<br>
                tranen drogen<br>
                de adem gekruid<br>
                met de geur van regen in de woestijn<br>
                Laat herinnering aan oorlog en bloed wegwaaien<br>
                Laat leven sijpelen met regen in korstig land<br>
                Laat schoonheid de dagen verlichten<br>
                Laat taal groeien tot gesprek<br>
                woorden tot kracht<br>
                Parole, parole<cite>Tineke Van der Eecken</cite></p>
        </blockquote>
    </article>
    </section>
    <footer>
        <div class="contact-info">
            <div class="fn">Nursel Tekin</div>
            <div class="email" href="vzwvrouwencentrum@skynet.be">vzwvrouwencentrum@skynet.be</div>
            <div class="tel">03 777 97 00</div>
            <div class="adr">
                <div class="street-address">Nieuwstraat 34</div>
                <span class="postal-code">9100</span>
                <span class="locality">Sint-Niklaas</span>
                <div class="country-name">België</div>
                <div>
                    <?php echo isset($counterVal) ? $counterVal : '';?>
                </div>
            </div>
        </div>
        <div><img src="/image/over-ons/logo-cultuurlab.png" alt="Logo Culruurlab Vlaanderen" style="height: 8em;;">
        </div>
        <div><img src="/image/over-ons/logo-sint-niklaas.jpg" alt="Logo stad Sint-Niklaas"></div>
    </footer>
</body>

</html>